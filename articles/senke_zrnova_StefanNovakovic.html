<!DOCTYPE html>
<html lang="sr-RS">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <meta
      name="description"
      content="Утврђење Жрнов се налазило на највишој авалској коти, на месту где
    се данас налази споменик Незнаном јунаку. Према фрагментованим
    историографским подацима о Жрнову, време његовог подизања се смешта
    у прву половину XV века."
    />
    <link rel="icon" href="../images/favIcon.png" />
    <link rel="apple-touch-icon" href="../images/apple-touch-icon.png" />
    <link rel="manifest" href="../manifest.webmanifest" />
    <title>СВЕСМИСАО-СЕНКЕ ЖРНОВА</title>
    <link
      href="https://fonts.googleapis.com/css2?family=Inter:wght@400;500;600;700&display=swap"
      rel="stylesheet"
    />
    <link rel="stylesheet" href="..//style/style.css" />
    <link rel="stylesheet" href="../style/article_css.css" />
    <link rel="stylesheet" href="../style/queries.css" />
  </head>
  <body>
    <div class="nav--container">
      <header>
        <img src="../images/SS_logo.svg" alt="Organization logo" />
        <div class="header-links">
          <nav>
            <a class="category" href="../o-nama.html">О нама</a>
            <a class="category" href="../index.html">Почетна</a>
          </nav>
          <nav class="categories__header">
            <div class="category">
              <a href="../categories/drustvo.html">Друштво</a>
            </div>
            <div class="category">
              <a href="../categories/kultura.html">Култура</a>
            </div>
            <div class="category">
              <a href="../categories/knjizevnost.html">Књижевност</a>
              <div class="subcategories">
                <a href="../categories/knjizevnost.html">Поезија</a>
                <a href="../categories/knjizevnost.html">Проза</a>
              </div>
            </div>
          </nav>
        </div>
        <div class="hamburger-menu">
          <button class="toggle-menu">
            <img src="../images/hamMenu.svg" alt="Open menu button" />
          </button>
        </div>
      </header>
    </div>
    <article>
      <section class="article--heading">
        <span>Published 10.01.2023</span>
        <h1>СЕНКЕ ЖРНОВА</h1>
        <p>
          Утврђење Жрнов се налазило на највишој авалској коти, на месту где се
          данас налази споменик Незнаном јунаку. Према фрагментованим
          историографским подацима о Жрнову, време његовог подизања се смешта у
          прву половину XV века.
        </p>
        <div class="category--marker">
          <span><a href="../categories/drustvo.html">Друштво</a></span>
        </div>
      </section>
      <img
        class="featured--img"
        src="../images/senke_zrnova_StefanNovakovic.jpg"
        alt="Жрнов"
      />
      <section class="article--content">
        <p>
          Планина Авала данас представља познато излетиште које привлачи
          намернике својим природним и културно – историјским садржајима, међу
          којима незаобилазну тачку представљају познати телевизијски торањ,
          споменик Совјетским ветеранима, споменик Незнаном јунаку, као и велики
          број римских и средњовековних рудишта разасутих по непосредној
          авалској околини. Међутим, веома мало је познато да је на Авали
          постојало и средњовековно утврђење по имену Жрнов, које је уклоњено у
          једном бурном тренутку престоничке историје, зарад подизања
          јединственог симбола југословенства оличеног у познатом Мештровићевом
          делу – споменику Незнаном јунаку.
        </p>
        <p>
          Утврђење Жрнов се налазило на највишој авалској коти, на месту где се
          данас налази споменик Незнаном јунаку. Према фрагментованим
          историографским подацима о Жрнову, време његовог подизања се смешта у
          прву половину XV века, тачније око 1442. године од стране Ходи Паше,
          док се по другим ауторима његово подизање датује у време деспота
          Стефана Лазаревића. Утврђење је 1444. предато на коришћење деспоту
          Ђурђу Бранковићу од стране Турака, на основу мировног уговора. Потом,
          1458. године Жрнов поново бива освојен од стране Махмуд Паше, док
          1515. године Угари бивају страховито поражени подно зидина Жрнова од
          стране Турака. Након коначног пада деспотовине под турску власт 1521.
          године, авалско утврђење губи свој стратешки значај, али наставља да
          се користи, највероватније у сврху заштите познатих авалских рудишта.
          О коначном напуштању утврђења нема ближих података, али се може
          претпоставити да се то догодило након његовог разарања у току
          аустријско – турског рата (1736 - 1739), и да након тога више није
          обнављано.
        </p>

        <p>
          Археолошки подаци о Жрнову су још оскуднији, чему доприноси чињеница
          да археолошка истраживања никада нису била изведена нити планирана.
          Једини подаци о изгледу и затеченом стању ,,авалског града“ изнети су
          у раду професора Ђурђа Бошковића који је обишао утврђење непосредно
          пред његово минирање 1934. године. Рад је објављен у петнаестом броју
          часописа ,,Старинар“ из 1940. године. Захваљујући овом залагању
          професора Бошковића, данас можемо констатовати да је авалско утврђење
          највероватније подигнуто на темељима старијег утврђења из римског
          периода, као и да је у ареалу истог крајем XIX века пронађено више
          примерака рударског оруђа које се смешта у халштатски период. Све то
          пружа одређене индиције да би се заправо могло радити о једном
          вишеслојном археолошком локалитету.
        </p>

        <p>
          Само утврђење се састојало из два дела: горњег и доњег града. Горњи
          град представља старију фазу утврђења. Масивни бедеми су били израђени
          од крупног камена са кречним малтером као везивом. Бедеми су имали
          четири куле израђене у истој техници. Најзначајнија кула утврђења се
          налазила у оквиру најистакнутијег дела северозападног бедема, чиме је
          пружала добру основу за контролу читаве авалске околине, а имала је у
          свом склопу једну врсту ,,грудобрана“ са отворима за стрелце. У оквиру
          југозападног бедема уочена је и капија утврђења у виду прекида у траси
          бедема, а у њеној околини се налазила и једина правоугаона кула са
          видљивим остацима спратне конструкције. У јужном ареалу Жрнова уочене
          су по три озидане пећи које су могле служити за топљење руде.
        </p>
        <p>
          Доњи град представља највероватније млађу фазу утврђења и пружио је
          још оскудније археолошке податке. Бедеми доњег града су подигнути од
          кречњака у истој техници као и на горњем граду. Уочено је и неколико
          отвора у бедемима који су служили вероватно као пушкарнице. У оквиру
          југозападног бедема доњег града уочена је још једна капија која је
          била у равни са капијом горњег града, док куле у одбрамбеној структури
          доњег града видно недостају. Разлог за њихово непостојање није
          разјашњен. Према мишљењу Ђурђа Бошковића, доњи град је највероватније
          подигнут након 1458. године, по заузимању Жрнова од стране Махмуд
          Паше. Истом приликом је град обновљен од стране султана Мехмеда II,
          када су пробијени отвори за топове на самим бедемима, а утврђење
          опасано дубоким ровом.
        </p>
        <p>
          У годинама након замирања живота у авалском утврђењу, на Жрнов је пала
          сенка заборава, иако је Авала крајем XIX и почетком XX века имала
          значајне туристичке, меморијалне и комеморативне улоге. Те улоге су
          посебно оличене у периоду након Првог светског рата у старом споменику
          Незнаном јунаку подигнутом 1922. године у непосредној близини Жрнова
          (налазио се на месту јарбола за заставу Мештровићевог комплекса
          споменика Незнаном јунаку). Продубљивањем политичке и идентитетске
          кризе Краљевине Срба, Хрвата и Словенаца, преименовање исте у
          Краљевину Југославију 1929. године и све већим националним тензијама,
          као једно од решења за истицање југословенског идентитета у оквирима
          идеје интегралног југословенства, донета је одлука о подизању новог
          Споменика Незнаном јунаку.
        </p>
        <p>
          Личним залагањем краља Александра Карађорђевића пројекат је додељен
          истакнутом уметнику Ивану Мештровићу. Градња је отпочета 1934. године
          на месту старог Споменика. Међутим, грандиозним Мештровићевим
          пројектом је било предвиђено потпуно уклањање Жрнова, чему се
          приступило 17. априла исте године, када је у целости миниран од стране
          Југословенске краљевске војске.
        </p>
        <p>
          Иако је Ђурђе Бошковић предузео иницијативу да се утврђење заштити, а
          исту подржали Српска краљевска академија Универзитета у Београду и
          многе друге институтције, као и целокупна јавност, до реализације
          заштите није дошло. Главни разлог за тако нешто крије се у чињеници да
          у наведеном тренутку није постојао ниједан закон о заштити споменика
          културе (први закон је донет тек након ослобођења земље од фашистичког
          окупатора 1945. године на основама претходних правних одредби
          АВНОЈ-а), нити један завод за заштиту споменика (први заводи такође су
          оснивани након заврштека Другог светског рата на основу закона о
          заштити споменика културе), а самим тим и правни основ за заштиту
          једног културног добра. Други, још битнији разлог за неуспех заштите
          Жрнова, била је лична самовоља краља Александра и свите окупљене око
          њега. О томе најпрецизније сведочи сам Ђурђе Бошковић, који је након
          обиласка Жрнова, када је забележио податке о утврђењу које ће објавити
          у чланку из 1940. године, непосредно пред његово минирање, био позван
          на двор. Том приликом му је била изражена цинична захвалност о бризи
          за културно наслеђе, уз наду да ће написати чланак где ће се ипак
          сложити са потребом уклањања утврђења, пошто ни он, а ни краљ лично,
          не би желео да професор доспе у њихову ,,црну књигу“. Из тог разлога
          не треба наилазити на чуђење да је чланак о Жрнову публикован тек шест
          година након стварања белешки и рушења самог утврђења, односно 1940.
          године, када је краљ одавно био већ мртав, а нови споменик Незнаном
          јунаку подигнут.
        </p>
        <p>
          У оваквој атмосфери прича о утврђењу Жрнов је несрећно завршена, а на
          Видовдан 1934. године је лично краљ Александар Карађорђевић положио
          камен темељац новог споменика Незнаном јунаку, који је свечано отворен
          истог дана четири године касније и који данас представља једно од
          најбољих Мештровићевих дела и један од најрепрезентативнијих симбола
          Београда.
        </p>
        <p>
          С тим у вези, уз овај кратак осврт на збивања у вези са подизањем
          Мештровићевог дела на Авали и жртвовања једног културног добра зарад
          подизања другога, приближавамо се и данас, више него икад, актуелном
          питању о урушавању свих моралних и естетских начела када је реч о
          очувању споменика културе. Била то (поново) самовоља појединаца
          оличена у тзв. ,,инвеститорском урбанизму“ или капитални пројекти,
          сведоци смо да је културно наслеђе и више него угрожено, а цена коју
          плаћамо за то неће бити мала. Биће велика и садржана од губитака свих
          културних норми које чине један народ, претварајући га у аморфне масе
          које карактеришу нови миленијум који је далеко одмакао и не намерава
          да нас (са)чека. Али то је већ тема за неку другу рубрику.
        </p>
      </section>
      <section class="article--content">
        <ol>
          <li>
            Бошковић, Ђурђе. 1936а. Испитивање и рушење града на Авали. Старинар
            10 – 11: 144 – 145.
          </li>
          <li>
            Бошковић, Ђурђе. 1940. Град Жрнов. Старинар 15: 70 – 91. Бошковић,
            Ђурђе. 1956. Авала, у Археолошки споменици и налазишта у Србији 2,
            ур. Ђурђе Бошковић, 84. Београд: Српска Академија Наука.
          </li>
          <li>
            Бошковић, Ђурђе. 1982. Прва сопствена искуства, проблеми,
            перспективе, у Сећања конзерватора, ур. Радомир Станић, 15 – 27.
            Београд: Републички завод за заштиту споменика културе.
          </li>
          <li>
            Бргуљан, Владимир. 1975. Први општи правни акти из области заштите
            споменика културе у социјалистичкој Југославији. Рашка баштина 1:
            273 – 276.
          </li>
          <li>
            Вујовић, Бранко. 1994. Београд у прошлости и садашњости. Београд:
            Драганић.
          </li>
          <li>
            Дероко, Александар. 1982. Мало неких давних сећања, у Сећања
            конзерватора, ур. Радомир Станић, 7 – 14. Београд: Републички завод
            за заштиту споменика културе.
          </li>
          <li>
            Ignjatović, Stevan. 2010. From Constructed Memory to Imagined
            National Tradition: The Tomb of the Unknown Yugoslav Solider (1934 –
            1938). SEER, Vol. 88, Nº 4: 624 – 651.
          </li>
          <li>
            Катић, Срђан. 2015. Тврђава Авала. Историјски часопис 64: 253 – 271.
          </li>
          <li>
            Крстић, Александар. 2010. Жрнов, у Лексикон градова и тргова у
            средњовековним српским земљама: према писаним изворима, ур. Синиша
            Мишић, 109 – 110. Београд: Завод за уџбенике.
          </li>
        </ol>
      </section>
      <div class="article--content">
        <div class="avatar--author">
          <div>
            <img src="../images/avatar.png" alt="" />
          </div>
          <div>
            <div class="article--author">Стефан Новаковић</div>
          </div>
        </div>
      </div>
    </article>
    <div class="related--articles">
      <h3 class="read-also-heading">ПРОЧИТАЈТЕ ЈОШ:</h3>
      <div class="sugested--articles"></div>
    </div>
    <footer>
      <div class="trade-mark-and-social-media">
        <img src="../images/ss_logo_white.svg" alt="Organization logo" />
        <span>&copy 2023 Svesmisao. All rights reserved.</span>
        <span>
          <a href="https://www.facebook.com/groups/736148828238290">
            <img
              class="facebook-img"
              src="../images/facebook-icon.svg"
              alt="facebook logo"
            /> </a
        ></span>
      </div>
    </footer>
    <div class="menu-modal hidden">
      <div class="close-btn">
        <button class="toggle-menu">
          <img src="../images/closeIcon.svg" alt="Close menu button" />
        </button>
      </div>
      <div class="center-content">
        <div class="hamburger-menu-categories">
          <a href="../o-nama.html">О нама</a>
          <a href="../index.html">Почетна</a>
          <a href="../categories/drustvo.html">Друштво</a>
          <a href="../categories/kultura.html">Култура</a>
          <a href="../categories/knjizevnost.html">Књижевност</a>
        </div>
      </div>
    </div>
  </body>
  <script type="module" src="../js/suggestedArticles.js"></script>
  <script src="../js/hamManuLogic.js"></script>
</html>
