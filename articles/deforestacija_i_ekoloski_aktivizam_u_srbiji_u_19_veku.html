<!DOCTYPE html>
<html lang="sr-RS">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <meta
      name="description"
      content="Разни путописци, попут Ота Пирха и Алфонса Ламартина, описивали су
    скоро непроходне српске шуме 1830-их."
    />
    <link rel="icon" href="../images/favIcon.png" />
    <link rel="apple-touch-icon" href="../images/apple-touch-icon.png" />
    <link rel="manifest" href="../manifest.webmanifest" />

    <title>
      СВЕСМИСАО-ДЕФОРЕСТАЦИЈА И ЕКОЛОШКИ АКТИВИЗАМ У СРБИЈИ У 19. ВЕКУ
    </title>
    <link
      href="https://fonts.googleapis.com/css2?family=Inter:wght@400;500;600;700&display=swap"
      rel="stylesheet"
    />
    <link rel="stylesheet" href="..//style/style.css" />
    <link rel="stylesheet" href="../style/article_css.css" />
    <link rel="stylesheet" href="../style/queries.css" />
  </head>
  <body>
    <div class="nav--container">
      <header>
        <img src="../images/SS_logo.svg" alt="Organization logo" />
        <div class="header-links">
          <nav>
            <a class="category" href="../o-nama.html">О нама</a>
            <a class="category" href="../index.html">Почетна</a>
          </nav>
          <nav class="categories__header">
            <div class="category">
              <a href="../categories/drustvo.html">Друштво</a>
            </div>
            <div class="category">
              <a href="../categories/kultura.html">Култура</a>
            </div>
            <div class="category">
              <a href="../categories/knjizevnost.html">Књижевност</a>
              <div class="subcategories">
                <a href="">Поезија</a>
                <a href="">Проза</a>
              </div>
            </div>
          </nav>
        </div>
        <div class="hamburger-menu">
          <button class="toggle-menu">
            <img src="../images/hamMenu.svg" alt="Open menu button" />
          </button>
        </div>
      </header>
    </div>
    <article>
      <section class="article--heading">
        <span>Published 10.01.2023</span>
        <h1>ДЕФОРЕСТАЦИЈА И ЕКОЛОШКИ АКТИВИЗАМ У СРБИЈИ У 19. ВЕКУ</h1>
        <p>
          Разни путописци, попут Ота Пирха и Алфонса Ламартина, описивали су
          скоро непроходне српске шуме 1830-их.
        </p>
        <div class="category--marker">
          <span><a href="../categories/drustvo.html">Друштво</a></span>
        </div>
      </section>
      <img
        src="../images/deforestacija_i_ekoloski_aktivizam_u_srbiji_MarijaKralj.jpg"
        alt=""
      />
      <section class="article--content">
        <p>
          Србија је у 19. веку била обећана земља. Иако је Србија тек 1878.
          године званично стекла независност, многим преимућствима које је имала
          у односу на околне области Османског царства, мамила је досељенике.
          Члан 118 Сретењског устава гласио је: Како роб ступи на српску земљу,
          од онога часа постаје слободним, или га ко довео у Србију или сам у њу
          побегао. Овим чланом само је озваничена пракса успостављена од Првог
          српског устанка по којој је сужањ који би избегао у Србију био
          ослобађан сваке обавезе према ранијем власнику и имао је прилику да
          изнова започне живот и стекне имање. Од Првог српског устанка до
          стицања независности, иако ни у Србији није било сасвим безбедно, раја
          је тражила заклон од зулума одметнутих османских чиновника и војника.
          Могућност заснивања имања је, поред слободе и безбедности, била
          најзначајнији фактор за привлачење досељеника. Плодну земљу, великим
          делом ненасељену, досељеници су захватали без ичијег противљења.
        </p>
        <p>
          Захваљујући наведеним предностима, становништво Србије се током 19.
          века учетворостручило. Како се већина становништва бавила земљорадњом,
          и то екстензивном, обрадиве површине морале су се такође барем
          учетворостручити. Досељеници и породице са недовољним имањима имали су
          право захватања земље и крчења шуме, како би засновали или проширили
          своја имања. Захватање земље било је најочигледније решење. Крчење је
          било дуг и исцрпљујућ процес, те су се сељаци трудили да прво захвате
          што је могуће чистију земљу или ону са ниским растињем. Заузимање
          непошумљене земље било је скоро немогуће још у првој половини 19.
          века, због чега је започет процес крчења шума. Крчење је почело у
          долинама река на северу Србије, где је становништво расло већом
          брзином него у другим регијама, затим у долинама река у унутрашњости,
          и на крају на теже доступним местима, попут планина.
        </p>
        <!-- <img src="../images/article_sample_img__2.png" alt="" /> -->
        <p>
          Разни путописци, попут Ота Пирха и Алфонса Ламартина, описивали су
          скоро непроходне српске шуме 1830-их. Сретен Л. Поповић два пута је
          путовао долином Мораве – 1830-их, пред крај прве владавине кнеза
          Милоша, и 1878. године, пред стицање независности Србије. Поређењем
          његових запажања могу се схватити размере дефорестације. При првом
          путовању забележио је: „Иако је овим путем Морава наблизу, негде по, а
          негде четврт сата удаљена, ипак нигде је ниси могао видети од густих
          шума и дубрава“. Током другог путовања, био је изненађен променом: „И
          сада, истина, не оскудева [Поморавље] у лепим шумама – забранима и
          дубравама, али је сада скоро сва моравска доља, која је негде од брега
          до брега, с леве и с десне њене стране, и по два сата у ширини,
          искрчена и у њиве преобраћена.“
        </p>

        <p>
          Праве размере дефорестације у Србији у 19. веку се не знају. Домети
          српске администрације били су скромни, попут материјалних могућности
          српске државе. У њеним редовима није било довољно геометара који би
          извршили премер земље, укључујући и шуме. Након пореске реформе из
          1884. године, када су шуме постале једна од основа пореза, уложен је
          додатни напор да се њихова поршина процени или премери. При сваком
          округу основане су окружне шумске управе које су биле задужене за
          премер и одржавање шума и пошумљавање. Од 1903. године објављивани су
          збирни резултати премера шумских управа. Према последњим објављеним
          резултатима мерења окружних шумских управа из 1906. године, површина
          под шумама износила је 9.008,31km 2 , што је било 18,65% од укупне
          површине Србије. Резултат из 1906. вероватно није потпун, али је
          најпоузданији који има за крај 19. или почетак 20. века. Према расту
          становништва, процењено је да су обрадиве површине биле веће од шума
          од 1870-их.
        </p>
        <p>
          Данас се доста прича и пише о утицају индустријске производње на климу
          и животну околину. Тај утицај, бар на климу, био је очигледан
          научницима од скоро самог почетка индустријализације. Сванте Аренијус
          и Арвид Хогбом закључили су да се концентрација угљен-диоксида
          повећала човековим деловањем, посебно индустријском производњом, што
          је изазивало повећање просечних температура. Двојица шведских научника
          увидела су и да ће и концентрација угљен-диоксида и просечне
          температуре убудуће само расти, како се буде повећавао број фабрика.
        </p>
        <p>
          Утицај човека на климу није почео са индустријализацијом, већ са
          дефорестацијом, док је индустријализација само појачала негативне
          ефекте човековог деловања. Дефорестација Србије била је део ширег
          процеса дефорестације Европе. Крчењем земље и снабдевањем тада главним
          енергентом – дрвима, енглеске шуме сатрвене су до 16 века. Србија је
          била међу последњима у низу обешумљених европских држава.
          Дефорестација Србије није прошла без последица. Последице обешумљавања
          – промене локалне климе и животне средине, приметили су и српски
          сељаци, али нису увидели њихове узроке, па самим тим нису могли да
          осмисле решење којим би их зауставили.
        </p>
        <p>
          Сељаци су приметили веће осцилације у дневним и сезонским
          температурама, повећање јачине ветрова, смањење влажности и квалитета
          ваздуха, пресушивање извора питке воде, али и већи број поплава.
          Укратко, микроклима је због дефорестације постала „сурова и неугодна
          за живот”.
        </p>
        <p>
          Док нису биле искрчене, шуме су регулисале локалне дневне температуре.
          Након крчења шума, примећено је да су дневне температуре током топлих
          дана биле више, а током хладних дана и ноћне ниже него раније. Ваздух
          на пољимa брзо се загрева. Са друге стране, ваздух у шумама је
          хладнији. Уколико би у близини поља била шума, као хомогена смеса,
          ваздух би тежио да изједначи и температуру и притисак (топли ваздух
          ређи је од хладног). Стога би се загрејани ваздух с поља кретао ка
          хладнијем у шуми. Током ноћи, ваздух у пољима би се нагло охладио, те
          је био хладнији од онога у шуми. Смер кружења ваздуха би се због тога
          променио – на место хладнијег ваздуха у пољу долазио би топлији из
          шуме. Након крчења шума, овакав циклус кружења топлог и хладног
          ваздуха је прекинут – топао ваздух задржавао се на пољима и нагло
          хладио током вечери. Већ хладни дани деловали су хладније јер није
          било шума као природног заклона од ветра.
        </p>
        <p>
          Осим температурних, примећене су и промене у влажности ваздуха, која
          се смањивала, те су се чешће јављале и суше. Падавине би са поља нагло
          испаравале због директне изложености сунчевом зрачењу, док би дрвеће
          ублажавало сунчево зрачење, те би и испаравање након падавина било
          постепеније. Делује чудно, али иако су суше биле чешће, и поплаве и
          бујице су такође биле чешће. Дрвеће је, до дефорестације, упијало кишу
          или отопљени снег, док је корење дрвећа представљало природну препреку
          за бујице. Бујице су са обешумљених падина односиле земљу и усеве,
          доводиле до наглог пораста водостаја у рекама у низијама и поплава.
          Парадоксално, иако су бујице и поплаве биле чешће, просечан водостај
          река се смањивао. Шумско тло је акумулирало воду од падавина у изворе
          потока и река. Због обешумљавања, извори потока и река су слабили,
          водостај у њима се смањивао, па су и периодично исушивали. Ништа мање
          значајне биле су и примећене промене у квалитету ваздуха, такође
          повезане са дефорестацијом. Свежина ваздуха смањивала се са смањивањем
          шума, што је повећавало и склоност грозницама и плућним.
        </p>
        <p>
          Напомињемо да су овде пренета запажања, која се не могу потврдити
          метеоролошким резултатима. Метеоролошка мерења су у Србији у 19. веку
          вршена су спорадично и на залагање појединаца. Због тога није могуће
          праћење кретања просечних температура.
        </p>
        <p>
          Мере за спречавање дефорестације током већег дела 19. века нису ни
          постојале, а када су биле прописане, биле су мртво слово на папиру. До
          управе кнеза Милоша до 1872. године, били су прописивани само услови
          под којим се могло сећи дрвеће. Званично је била забрањена сеча
          жирородних стабала, неопходних за узгој свиња. Поплаве из 1871. године
          преокренуле су однос према шумама и животној околини. Ове поплаве
          освестиле су законодавце и чиновнике – већ наредне године (1872)
          донети су прописи о заштити шума од прекомерне сече, а посебно на
          местима где је тло било склоно ерозији. О томе колико су прописи из
          1872. године били поштовани, сведочи чињеница да их је требало
          поновити већ наредне године. Закон о шумама донет 1891. године није
          могао бити имплементиран до 1938, када су коначно премерене шуме на
          територији Србије.
        </p>
        <p>
          Мере за спречавање дефорестације нису спровођене због недостатка
          материјалних средстава и стручног кадра, односно шумара. Упркос
          званичним забранама сече шума након поплава из 1871. године, немар
          државе према шумама могао је бити и намеран. Наиме, сиромашно
          становништво могло је бити примирено окретањем главе на сечу шума
          којом су набављана дрва за огрев и грађу, ширена или заснивана имања
          или набављана сировина за продају.
        </p>
        <p>
          Пошто званичне забране у циљу заштите шума нису биле делотворне,
          држава се ослањала на, савременим језиком речено, еколошке активисте.
          Од њих се очекивало да пробуде свест сељака о штетности дефорестације.
          Еколошки активисти били су већином чиновници, учитељи и свештеници,
          чланови Српског пољопривредног друштва. Српско пољопривредно друштво
          било је удружење основано 1869. године, неформални огранак
          Министарства народне приреде, чији је циљ био подучавање сељака ради
          унапређења пољопривредне производње и посредовање између сељака и
          (страних) фабрика у набавци пољопривредних справа и семена. Деловало
          је посредством својих чланова и листа <i>Тежак</i>.
        </p>
        <p>
          Чланови Српског пољопривредног друштва апеловали су у разговорима на
          сељаке да смање сечу шума, објашњавали су им везу између обешумљавања
          и промена локалне климе и у животној средини и утицај обешумљавања на
          усеве и њихов принос. Своје и утиске сељака о променама локалне климе
          и у животној средини преносили су и у <i>Тежаку</i>, заједно са
          објашњењем узорка. Упркос свом труду, еколошки активисти 19. века нису
          испунили своје циљеве. Прве свега, били су малобројни и везани службом
          за једно место. Њихови апели у <i>Тежаку</i> нису допирали до широког
          аудиторијума – само Српско пољопривредно друштво и <i>Тежак</i> нису
          били познати великом броју сељака ни 20 након оснивања. На послетку,
          никакав апел и објашњење нису могли да угреју и прехране једну
          породицу. Алтернатива за сечу шума није постојала.
        </p>
        <p>
          Скоро век и по касније, пошумљеност Србије је 29,1%, док пошумљеност
          европских држава у просеку износи око 46%. Развојем науке дефинисане
          су функције шума, које су и сељаци 19. века инстинктивно разумели.
          Неке од битнијих функција шума су: заштита биодиверзитета, заштита
          земљишта од ерозије, заштита вода, заштита од имисионих дејстава и
          регулација климе, чему треба додати и савремене функције: заштиту
          саобраћајница, заштиту од погледа, производњу техничког дрвета и
          рекреативне функције. У 21. веку, са савременим научним достигнућима и
          технологијом, неопходно је наћи алтернативу сечи шума, јер шуме немају
          алтернативу.
        </p>
      </section>

      <div class="article--content">
        <div class="avatar--author">
          <div>
            <img src="../images/avatar.png" alt="" />
          </div>
          <div>
            <div class="article--author">Mihajlo Babić</div>
            <div class="author--role">Glavni urednik</div>
          </div>
          <div class="social--media">FB</div>
        </div>
      </div>
    </article>
    <div class="related--articles">
      <h3 class="read-also-heading">ПРОЧИТАЈТЕ ЈОШ:</h3>
      <div class="sugested--articles">
        <div>
          <img src="../images/article__1.png" alt="placeholder picture" />
          <div class="author">
            <span>Mihajlo Babic</span>

            <span class="dot"> </span>
            <span>1/6/2023</span>
          </div>
          <h2>Naslov članka</h2>
          <p class="article-intro">
            Lorem ipsum dolor sit, amet consectetur adipisicing elit.
            Voluptatem, quo eligendi. Suscipit eum dolores earum magni quisquam
            doloremque.
          </p>
          <div class="category--marker">
            <span><a href="#">Kategorija</a></span>
            <span><a href="#">Kategorija</a></span>
          </div>
        </div>
        <div>
          <img src="../images/article__2.png" alt="placeholder picture" />
          <div class="author">
            <span>Mihajlo Babic</span>

            <span class="dot"> </span>
            <span>1/6/2023</span>
          </div>
          <h2>Naslov članka</h2>
          <p class="article-intro">
            Lorem ipsum dolor sit, amet consectetur adipisicing elit.
            Voluptatem, quo eligendi. Suscipit eum dolores earum magni quisquam
            doloremque.
          </p>
          <div class="category--marker">
            <span><a href="#">Kategorija</a></span>
            <span><a href="#">Kategorija</a></span>
          </div>
        </div>
        <div>
          <img src="../images/article__3.png" alt="placeholder picture" />
          <div class="author">
            <span>Mihajlo Babic</span>

            <span class="dot"> </span>
            <span>1/6/2023</span>
          </div>
          <h2>Naslov članka</h2>
          <p class="article-intro">
            Lorem ipsum dolor sit, amet consectetur adipisicing elit.
            Voluptatem, quo eligendi. Suscipit eum dolores earum magni quisquam
            doloremque.
          </p>
          <div class="category--marker">
            <span><a href="#">Kategorija</a></span>
            <span><a href="#">Kategorija</a></span>
          </div>
        </div>
      </div>
    </div>
    <footer>
      <!-- <div class="footer--pre">
        <div class="footer--org--description">
          <img src="../images/ss_logo_white.svg" alt="Organization logo" />
          <p>
            Lorem ipsum dolor sit amet consectetur adipisicing elit. Delectus
            dolorem maiores aperiam non iusto debitis. Quidem ratione quae
            debitis, impedit est aspernatur nemo provident sunt quasi neque
            illum incidunt commodi?
          </p>
        </div>
        <div class="categories__footer">
          <span><a href="#">Kategorija</a></span>
          <span><a href="#">Kategorija</a></span>
          <span><a href="#">Kategorija</a></span>
          <span><a href="#">Kategorija</a></span>
          <span><a href="#">Kategorija</a></span>
          <span><a href="#">Kategorija</a></span>
        </div>
      </div> -->
      <div class="trade-mark-and-social-media">
        <img src="../images/ss_logo_white.svg" alt="Organization logo" />
        <span>&copy 2023 Svesmisao. All rights reserved.</span>
        <span> <a href="https://www.facebook.com/groups/736148828238290">
          <img
            class="facebook-img"
            src="../images/facebook-icon.svg"
            alt="facebook logo"
          /> </a></span>
      </div>
    </footer>
    <div class="menu-modal hidden">
      <div class="close-btn">
        <button class="toggle-menu">
          <img src="../images/closeIcon.svg" alt="Close menu button" />
        </button>
      </div>
      <div class="center-content">
        <div class="hamburger-menu-categories">
          <a href="../o-nama.html">О нама</a>
          <a href="../index.html">Почетна</a>
          <a href="../categories/drustvo.html">Друштво</a>
          <a href="../categories/kultura.html">Култура</a>
          <a href="../categories/knjizevnost.html">Књижевност</a>
        </div>
      </div>
    </div>
  </body>
  <script src="../js/hamManuLogic.js"></script>
</html>
